---
layout: case-study
permalink: case-studies/direct-melden-rembrandtplein
title: Direct Melden Rembrandtplein
teaser: Omwonenden van het Rembrandtplein in Amsterdam ervaren veel last van uitgaanspubliek. Hoe kunnen handhavers hier beter bij helpen?
img: innovatie/rembrandtplein.jpg
team: [ydm, mg, mdk, kh, kn, az, rd, jg]
fases:
  - naam: "week 1-2: <em>Discovery</em>"
    beschrijving:
      - "We lopen mee met handhaving; 's Nachts, in het weekend, in de regen. Weer eens wat anders dan binnen op kantoor. Er komen opvallend weinig meldingen binnen, en iedereen doet een beetje raar: om vier uur 's nachts worden auto's met veel kabaal weggesleept, politie oogt agressief, en kroegeigenaren reageren soms fel en onvriendelijk. Waarom blijven omwonenden hier in vredesnaam wonen?"
      - "Bij de mensen thuis wordt al snel duidelijk waarom er zo weinig meldingen binnenkomen. Het meldingsproces is niet bedacht voor melden vanuit bed. Zo lang mogelijk niet boos worden, daar draait het om. Structurele verbetering is leuk voor overdag, maar 's nachts wil je gewoon slapen."
    img: innovatie/rembrandtplein1.jpg

  - naam: "week 3-4: <em>Ideation</em>"
    beschrijving:
      - "Is het Rembrandtplein nou een woon-, of uitgaanslocatie? Twee dingen die eigenlijk niet erg goed samengaan. Politiek wordt deze vraag niet beantwoord en dat gaat ook niet snel gebeuren. Bewoners voelen zich niet gehoord, en hebben het idee dat hun meldingen weinig effect hebben. Handhavers komen telkens boze burgers tegen op wijkbijeenkomsten."
      - "Onze oplossingen proberen ze met elkaar te verbinden."
    img: innovatie/rembrandtplein2.jpg

  - naam: "week 5-8: <em>Implementatie</em>"
    beschrijving:
      - "We maken een anonieme Whatsapp. Bewoners geven hun klachten hiermee direct door aan de handhavers op straat. We testen eerst of handhavers hierop snel genoeg kunnen en willen reageren. Dat is zeker zo: binnen twee minuten zijn ze ter plaatse. Maar continu op hun telefoon kijken is voor de handhaving geen optie. Dit lossen we op met Pebbles (slimme horloges)."
      - "De handhavers vinden het leuk om berichten binnen te krijgen. \"Mijn werk is normaal altijd negatief. Nu doe ik het voor iemand.\" Wel merken ze dat de klachten anders zijn dan normaal; over banken die op straat staan, waarop jongeren feest vieren. Ze ervaren dit als een leuke afwisseling, waarvoor ze graag verantwoordelijkheid nemen."
    img: innovatie/rembrandtplein3.jpg

  - naam: "week 9-12: <em>Opschalen</em>"
    beschrijving:
      - "Steeds meer omwonenden worden toegevoegd aan Direct Melden. Het aantal meldingen neemt toe, waardoor handhaving een beter beeld krijgt en daarop kan bijsturen. De relatie tussen omwonenden en handhaving verbetert, en er is veel interesse in het inzetten van de oplossing in andere uitgaansgebieden."
    img: innovatie/rembrandtplein4.jpg
---
